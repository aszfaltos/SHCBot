# Source URL
https://www.inf.elte.hu/content/az-icdl-program.t.5440?m=714

# ICDL vizsgaközpont (Szombathely)
# ICDL vizsgaközpont (Szombathely)
# Az ICDL program
# ICDL – a digitális készségek szabványa
Az ICDL az informatikai írástudás nemzetközileg egységes bizonyítványa. A program nemzetközi irányítását az ICDL Alapítvány végzi, amelyet a CEPIS (Council of European Professional Informatics Societies) hozott létre 1996-ban, a finn számítógép-használói jogosítvány továbbfejlesztése, a digitális kompetenciák nemzetközi szabványának terjesztése céljából.

Az ICDL egységes nemzetközi szabályok alapján működő moduláris vizsgarendszer, amelynek bevezetésével, terjesztésével, minőségbiztosításával és teljes körű ellenőrzésével kapcsolatos valamennyi jog Magyarországon a Neumann János Számítógép-tudományi Társaságot (továbbiakban: NJSZT ICDL Iroda) illeti. A vizsgáztatás az NJSZT által akkreditált ICDL vizsgaközpontban (ELTE IK Műszaki Intézet, Szombathely, Károlyi Gáspár tér 4.) történik.

A vizsgarendszert egy 1988-ban született ötlet alapján először Finnországban vezették be, 1994-ben. 1997-ben az EU, valamint a CEPIS (Council of European Professional Informatics Society) támogatásával létrejött a nemzetközi ICDL Alapítvány, amely máig 150 országban vezette be és felügyeli az ICDL rendszert. Az ICDL mára Európa szinte valamennyi országában elérhető és a kezdetek óta több Európán kívüli ország (Kanada, Dél-Afrika stb.) is csatlakozott: ezekben az országokban a vizsgarendszer neve ICDL, azaz Internatinal Computer Driving Licence.

## Az ICDL célja
Az ICDL célja a digitális kompetenciák elterjesztése, és annak elősegítése, hogy minél több ember az Információs Társadalom teljesértékű tagjává válhasson. Számokban kifejezve a cél, hogy Magyarország lakosságának 6-8%-a igazolt módon informatikai írástudóvá váljon.

## Kinek és miért jó?
Az ICDL megbízható - a számítógép használatához szükséges valamennyi ismeretet garantálja), egyszerű (konkrét követelményrendszere van, moduláris formája számos előnyt jelent), minőség-orientált (az EU által támogatott, és a nemzetközi ICDL Alapítvány által felügyelt vizsgarendszer), végül, de nem utolsósorban pedig független, azaz készségeket alakít ki, amelyek a hardver és szoftver típusától függetlenül biztosítják az alapvető alkalmazásokban való jártasságot.

Az ICDL előnyt jelent mind a munkavállalók és munkáltatók, mind pedig a munkanélküliek, illetve pályakezdők számára.

A munkavállalók szempontjait az alábbiakban foglalhatjuk össze:

Pályakezdők és munkanélküliek hasonló előnyöket élveznek:

Végül, de nem utolsósorban vizsgáljuk meg a munkáltatók ICDL-ből származó előnyeit:

Munkavállalóknak

Pályakezdőknek/
			Munkanélkülieknek

Munkáltatóknak

Megbízható:
			A PC használatához szükséges valamennyi ismeretet garantálja

Biztosan nyújtja a munkakör ellátásához szükséges tudást

Széles körű tudással felkészít a várható munkaerő-piaci kihívásokra

Készség-szinten garantálja a munkakör ellátásához szükséges tudás meglétét

Egyszerű:
			Konkrét követelmény, moduláris forma

Alkalmas a munka melletti önálló tanulásra is

Önálló szakma tanulása mellett könnyen elsajátítható ismeretek

A feladatokhoz igazodva folyamatosan bővíthető tudás

Minőség-orientált:
			Az EU által támogatott rendszer

Növeli a munkaerő- piaci esélyeket

Munkaerő-piaci esélyeket teremt

Az EU-ban támasztott követelményeknek megfelelő tudás

Független:
			Szabadon választott hardver és szoftver

A megszerzett tudás konvertálható

A megszerzett tudás specializálható

A munkavállaló nem igényel külön betanítást

## Hogyan szerezzünk ICDL-bizonyítványt?
Magyarországon ICDL-vizsgát bármely akkreditált ICDL-vizsgaközpontban lehet tenni. A vizsgák megkezdése előtt a jelentkezőnek regisztrálnia kell. A regisztráció a hivatalosan akkreditált vizsgaközpontban történik. A regisztrációt követően a vizsgázók megkezdhetik a modulvizsgákat. A regisztráció érvényessége nincs határidőhöz kötve, az bármeddig érvényes, így a vizsgázók folyamatosan tehetik le a vizsgáikat. Az egyes vizsgák természetesen Magyarországon kívül is, bármely ICDL-tagország vizsgaközpontjaiban letehetők, ehhez csupán egy érvényes regisztrációra van szükség.

## A vizsgák
Vizsgára bármely akkreditált vizsgaközpontnál lehet jelentkezni. Minden vizsga 45 perc. Mivel az ICDL gyártó-független program, a vizsgákat az adott vizsgaközpontnál rendelkezésre álló akkreditált szoftverek bármelyikének használatával le lehet tenni. Egy napon több modulból is tehető vizsga, azonban sikertelen vizsgát ugyanazon a napon megismételni nem lehet.

A vizsgáztatás automatikus vizsgaszoftverrel történik, a vizsgafeladatokat a szoftver automatikusan generálja. Az értékelés objektivitását biztosítja, hogy a vizsgaszoftver az értékelést is automatikusan végzi. A vizsgázó közvetlenül a vizsga után megkapja az értékelést, vagyis azt, hogy a vizsgája sikerült-e vagy sem.

## Az ICDL bizonyítvány
A vizsgázó a modulvizsgák letétele után, amennyiben négy majd hét modult sikeresen teljesített, elektronikusan hitelesített, nemzetközileg elismert ICDL bizonyítványt kap, amelyet automatikus e-mailben a Sophia rendszer küld ki, a negyedik (ICDL BASE bizonyítvány) és a hetedik (ICDL Standard bizonyítvány) sikeres modulvizsga utáni napon.

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500