# Source URL
https://www.inf.elte.hu/content/minosegbiztositas.t.853?m=21

# Minőségbiztosítás
# Minőségbiztosítás
Az ELTE Informatikai Kar elkötelezett aziránt, hogy hallgatói számára értékes, korszerű tudást, versenyképes diplomát és a harmadik generációs egyetemi modell kialakításával világszínvonalú kutatási, fejlesztési és innovációs lehetőséget nyújtson a Karon művelt tudományterületeken, különösen az informatikai, a műszaki, a térképtudományi, a matematikai, az informatikai szakmódszertani és további interdiszciplináris tudományterületeken. A hazai és nemzetközi színtereken kialakított vállalati és egyetemközi kutatás-fejlesztési együttműködéseken keresztül a Kar hozzá kíván járulni a tudományos fejlődéshez, a gazdasági fejlődést szolgáló digitális innovációkhoz, valamint a polgárok életminőségének javításához. Céljai elérése érdekében a Kar ösztönzi munkatársai és hallgatói szakmai fejlődését, tudományos előmenetelét, kutatási eredményeik megosztását.

A Kar célja a magasszintű oktatási és kutatási tevékenység folyamatos fejlesztése, melyet a hatékony szervezeti működés, az átlátható gazdálkodás, valamint az adatokra, tényekre alapozott, megfontolt vezetői tevékenység biztosít és az Egyetemi szabályozásnak megfelelő minőségfejlesztési tevékenység segít.

A kari minőségirányítási tevékenység célja, hogy koordinálja a Kar rendszeres önértékelési tevékenységét, a szervezeti célok megfogalmazását, segítse a célok megvalósulásának nyomon követését, valamint elemzésekkel, adatokkal szolgáljon a szervezet különböző szintű vezetői tevékenységéhez.

A Kar a minőségirányitási tevékenység kereteit minőségirányítási kézikönyvben rögzíti, összhangban a hatályos jogszabályokban, valamint az ELTE saját szabályozóiban különösen az egyetem Minőségirányítási kézikönyvében foglaltakkal.

A Kar minőségfejlesztési tevékenysége illeszkedik az intézményi minőségirányítási alapelvekhez, szabályokhoz és elvárásokhoz, hozzájárul az intézményi minőségfejlesztési célok megvalósításához. A minőségirányítási tevékenység az oktatás és kutatás eredményeinek mérésére épül, valamint elősegíti a PDCA döntési mechanizmus rendszerszerű alkalmazását és a stratégiai menedzsment tevékenység megvalósítását. Gyakorlati alkalmazása elősegíti az átlátható és megalapozott döntéshozatalt, a kar teljesítményének rendszeres értékelését és kommunikációját. A teljesítményértékelés figyelembe veszi a hallgatók, munkatársak és a külső partnerek elvárásait, visszajelzéseit.

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500