# Source URL
https://www.inf.elte.hu/content/piackepes-tudas.t.874?m=26

# Piacképes tudás
# Piacképes tudás
Nekem való az informatika?

Az életnek kevés olyan területe van napjainkban, melyet kisebb vagy nagyobb mértékben nem érint a digitális forradalom. Az informatika jelentősége a XXI. században jóval túlmutat a technológiai eszköztár kiszélesítésén: befolyásolja magát a gondolkodást is. Ma még senki nem láthatja pontosan, hogy az egyre gyorsuló technológiai fejlődés milyen irányokat vesz a távolabbi jövőben, azt azonban már ma is nagy bizonyossággal állíthatjuk, hogy a közeli jövő legfontosabb megatrendjei a mesterséges intelligencia, adattudomány, az automatizált vezetés, az elektromos autók, a hálózatba kapcsoltság, a „big data” és real time rendszerek; felhő alapú internet; gigabit hálózatok; új hálózati architektúrák kialakulása a szoftveres környezet megváltozásának következtében; intelligens szenzoros képességek;  virtualizáció területén várhatóak.

A digitális bennszülött fogalma azokra vonatkozik, akik számítógépek és okoseszközök között nőnek fel és gyakorlatilag a nap 24 órájában hálózatra kötve, mindennapi életük szerves részeként használják a legmodernebb technológiákat. Ez ma már nem generációs kérdés, hanem sokkal inkább attól függ, ki mennyire nyitott, mennyire hajlandó új dolgokat megismerni, fiatalok, idősebbek egyaránt. Az igazi különbség ugyanis nem a korosztályok, hanem a technológia felhasználói és kitalálói között van. Az a kérdés tehát, hogy

Használó vagy alkotó vagy? Vedd a kezedbe az irányítást!

Aki ügyesen használja az okostelefonját, van tabletje is, sportolás közben okosórán figyeli a pulzusát, vagy a munkahelyéről el tudja indítani a mosógépet arról elmondhatjuk, hogy kiválóan használja az okoseszközökben rejlő lehetőségeket. A hétköznapi embernek azonban fogalma sincs arról, mi van a hátlapok alatt, hogyan működnek azok a szoftverek, amik ezeket az eszközöket irányítják, hogyan kommunikálnak egymással tized és ezredmásodpercek alatt akár kontinensnyi távolságról. Az informatikusok azok a szakemberek, aki kitalálják és működtetik ezeket az összetett rendszereket, amik gyakran olyan nagyok és bonyolultak, hogy egyetlen ember nem is képes átlátni őket. Az informatikus ezért társas lény,

Csapatban jár

Negatív sztereotípia az informatikusokkal kapcsolatban, hogy magányos farkasok, akik éjszakai életmódot folytatva, egyedül gubbasztanak sötét szobákban és mindenki más számára érthetetlen problémák megoldásán törik a fejüket. A problémák megoldása persze igaz, mindjárt erre is rátérünk, de az informatikusok valójában leggyakrabban csapatban dolgoznak. Minél magasabban képzettek és minél bonyolultabb problémákon dolgoznak, annál inkább igaz ez. Ráadásul a csapatmunka során – amely a legtöbb informatikai projekt alapja – a kreatív ötletek vitákban, közös gondolkodásban fejlődnek tovább. Egy informatikus tehát nem elszigetelten dolgozik: tudnia kell másokkal együttműködni, és a saját ötleteit érthetően, meggyőzően megosztani.

Problémamegoldás-think out of the box!

Az informatika területén a technikai tudás és a logikus gondolkodás alapkövetelmény. De aki igazán jó informatikussá szeretne válni, annak ennél többre van szüksége: kreatív, önálló problémamegoldó képességre. A programozás, a rendszertervezés vagy az adatelemzés során nem előre megírt recepteket kell követni, hanem gyakran teljesen új megoldásokat kell kitalálni – olyanokat, amik még nem léteznek.

Az informatika világa gyorsan változik. Nap mint nap új technológiák, eszközök és kihívások jelennek meg, amelyekre nincsenek kész válaszok. Ezért az informatikusoknak képesnek kell lenniük arra, hogy önállóan gondolkodjanak, másként nézzenek egy problémára, és olyan megközelítéseket találjanak, amelyek másoknak talán eszébe sem jutnának. Egy jó informatikus nem csak azt tudja, mit kell csinálni – hanem azt is, hogyan lehetne jobban.

Te vagy a mi emberünk, ha a megszokottól eltérő módokon is képes vagy gondolkodni, többféle lehetőséget mérlegelni, és a körülményekhez leginkább illeszkedő megoldást választani. Ez a hozzáállás segíthet abban, hogy hatékonyabb, biztonságosabb, gyorsabb vagy éppen felhasználóbarátabb rendszerek szülessenek, azaz a világunk jobbá váljon.

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500