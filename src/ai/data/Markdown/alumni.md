# Source URL
https://www.inf.elte.hu/alumni

# Alumni
# Alumni
# Alumni
ELTE Alumni Szervezet

Az Eötvös Loránd Tudományegyetemen évente mintegy 5-6000 hallgató végez. Több százezren lehetnek, akik az ELTE-n, illetve a jogelőd intézményekben szereztek diplomát, kaptak doktori fokozatot. Az Egyetem Szenátusa által 2007-ben létrehozott, működését 2008-ban indító ELTE Alumni (Öregdiák) Szervezet e virtuális közösség számára kíván lehetőséget biztosítani arra, hogy kapcsolatba léphessenek egymással és az egyetemmel. A szervezet, különböző szolgáltatások mellett a szakmai előrejutást is segítő kapcsolattartáshoz és kapcsolatépítéshez szeretne alkalmat teremteni, segítséget nyújtani az ELTE Alumni Szervezet tagjainak.

ELTE Alumni Koncepció

ELTE Alumni Szabályzat

ELTE Alumni Szervezet felépítése

Az ELTE Alumni Szervezetéhez tartoznak az ELTE Alumni regisztrált tagjai és tiszteletbeli tagok; az ELTE Alumni Tagozatok és azok képviselői; az ELTE Alumni Tanács, illetve annak Alumni Testülete és egyéb tagjai; az ELTE Alumni Bizottság és tagjai; az ELTE Alumni Központ és munkatársai; az ELTE Alumni önkéntesek.

ELTE Alumni Tagozatok: jelenleg 17 Alumni Tagozat van.

Az ELTE Alumni Központ az Alumni Szervezet további résztvevői révén arra törekszik, hogy alumnusai – az ELTE diplomásai – aktív kapcsolatot ápoljanak egymással és az Egyetemmel, folyamatosan kutatva a közös élmény- és értékteremtés lehetőségeit. Az ELTE Alumni Központ célja az ELTE Alumni Szervezetének működtetése, elsősorban az összegyetemi Alumni élet tudatos fejlesztése, az ELTE Alumni életének vitalizálása, központi - kari hovatartozástól függetlenül is érdekes, az Egyetem szellemiségéhez illő - alumni programok tervezése és szervezése, az Alumni adatbázis bővítése, fejlesztése; valamint az Alumni Tagozatok munkájának összefogása, segítése, a kari/szakági alumni törekvéseik támogatása; a jelen és leendő alumnusok kapcsolatának erősítése.

Az egyes kar/szakágak Alumni rendezvényein túl az alumnusok, vagyis az ELTE Diplomások köre számára sokféle programsorozat indult, illetve  indul. Például az ELTÉ-n végzett és híressé vált hallgatókról szóló sorozat: az ELTE Sikerek, a Nemzetek estjei, az ELTE Múltidéző - Generációk, emlékek, valamint tematikus séták: Az Egyetem megnyitja kapuit, többek között a Lágymányosi kampusz kincseit is bemutatjuk. Mindezeket a központi ELTE Alumni oldalakon, illetve annak Rendezvények aloldalán publikáljuk. Jellemzően dolgozóbarát, esti időpontban kezdődnek. Mindezek nem csak a weboldalon, hanem az új facebook oldalon is követhetők. A regisztráltak külön értesítésekre is számíthatnak.

Regisztráció és Alumni Kártya

Az ELTE Alumni tagságra jelentkezhetnek mindazok, akik az ELTE-n oklevelet szereztek. Az ELTE Alumni honlapjának "Regisztráció”-ra kattintva tölthető ki a jelentkezési űrlap. Az Alumni Kártyával igénybe vehető kedvezményekről bővebb információ szerepel az ELTE Alumni honlapon.

Alumni Hírlevelek

Az ELTE Diplomások számára szervezett, kari hovatartozás nélkül is érdekes esti/hétvégi programokat, a nekik leginkább szóló eseményeket és meghívókat az ELTE Alumni Hírek közvetíti.

Frissen végzettek számára készül a szintén online ELTE Alumni Junior Magazin, melyben az elindulásukat segítő tartalmak olvashatók, jellemzően karrier, továbbképzés, önismeret területein.

Valamennyi Egyetemi programról, eseményekről, rendezvényről az Egyetemi Hírlevél ad hírt.

Alumni támogatás

Köszönettel fogadunk minden támogatást, így a személyi jövedelem adó (SZJA) 1% felajánlásokat, illetve bármilyen összegű és gyakoriságú eseti adományokat is.

Adományát átutalhatja az alapítvány bankszámlájára vagy elküldheti sárga postai csekken, és online is.

Részletes információk az adományozással és az 1% feljánlásával kapcsolatban az ELTE Alumni honlapján.

Az ELTE Alumni Alapítvány közhasznú szervezet adatai:

Székhely: 1056 Budapest, Szerb u. 21–23.

Adószám: 18133442-1-41
Számlaszám: MKB 10300002-10408814-49020010

ELTE Alumni Ösztöndíj

Az ELTE Alumni Alapítvány kiemelt célja, hogy az ELTE jelenlegi és volt hallgatóinak, oktatóinak, dolgozóinak felajánlásaiból támogassa a kiváló tanulmányi eredményt elérő és szociálisan rászoruló ELTE hallgatókat.

A támogatás alapját az Alapítványhoz beérkezett adományok képezik. Amennyiben szeretne a törekvésekhez hozzájárulni, azt az ELTE Alumni Alapítvány bankszámlájára történő átutalással vagy adója 1%-ával megtehet.

Örök diákjait visszavárja az ELTE Alma Mater!

Alumni honlap
Alumni Facebook
Alumni Instagram
Alumni Twitter
ELTE LinkedIn
ELTE Youtube Alumni csatorna

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500