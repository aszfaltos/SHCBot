# Source URL
https://www.inf.elte.hu/content/elte-ik-itt-a-helyed-tedd-az-elso-helyre.t.4514

# ELTE IK | Itt a helyed, tedd az első helyre!
Az ELTE Informatikai Kar értékes diplomát, piacképes tudást, biztos szakmai előmenetelt és magas fizetést biztosít.

### Miért tedd az első helyre?
#1 Az ELTE Informatikai Kara a hazai összesítésekben vezeti az informatikai képzést nyújtó felsőoktatási intézmények ranglistáját. Nemcsak a legjobb, hanem a legcéltudatosabb hallgatók érkeznek hozzánk, a programtervező informatikus alapszakon idén ismét az IK-t jelölte meg első helyen a legtöbb jelentkező a magyar felsőoktatási intézmények közül.

#2 Hallgatóink már a kezdetektől megkapnak minden támogatást. Az elsőévesek könnyedén beilleszkedhetnek az egyetemi életbe, köszönhetően az oktatók, a doktoranduszok és a felsőbb éves hallgatók aktív közreműködésével kialakított mentorrendszernek, valamint a Diáktámogató Központ munkájának. Az új hallgatók első lépéseit nem csak a tanulásmódszertani kurzus, de tantárgyfelvételi és vizsgabeosztási tanácsadás is segíti, hogy senki se érezze magát elveszve a felsőoktatás útvesztőjében.

#3 A legjobb hallgatóknak természetesen a legjobb szolgáltatások járnak: az ország legpatinásabb kutatóegyetemén a kiváló oktatáson túl közösségépítés, ipari kutatólaborok, motiváló környezet, támogatás és odafigyelés vár mindazokra, akik mellettünk teszik le a voksukat.

#4 Hallgatóink már alapszakosként kapcsolatba kerülhetnek a vállalati szektor képviselőivel is, akik az egyetem ipari partnereivel kialakított kutatólaborokban vesznek részt az intézmény kutatás-fejlesztési programjaiban.

#5 Szerteágazó lehetőségek: A karon több szinten folyik a szakemberek felkészítése a felsőoktatási szakképzéstől az alapképzésen (BSc) és a mesterképzésen (MSc) át a doktori képzésig. Hallgatóink a nagy szoftverrendszerek tervezésén és programozásán túl az informatika meghatározó, jövőformáló adattudományi, mesterséges intelligencia, kiberbiztonság, Fintech és Ipar 4.0 területein szereznek speciális tudást. A terület iránt érdeklődőket akár az alapképzéstől a doktori cím megszerzéséig kíséri az egyetem, melyhez minden tudás és szakmai kapcsolat rendelkezésre áll az intézményen belül.

#6 Az ELTE a legjobb európai egyetemekkel működik együtt, ami a hallgatóinknak is egyedülálló lehetőségeket biztosít. Lehetőség van egy vagy több félévet tanulni külföldön, vagy ott végezni el a szakmai gyakorlatot az Erasmus+ és más európai programok segítségével.

#7 Magas presztízsű diploma: A bérek többnyire a bruttó 750 ezerről 2 millió forintig terjedő sávban mozognak,  külföldön viszont akár a havi 3 millió forintot is meghaladhatják. Jövedelmező szakmát választ tehát az, aki erre a pályára lép, amihez minden szükséges tudást megtalál az ELTE Informatikai Karon.

#8 Az oktatás magas minőségét a több mint 150 főből álló, nagy tapasztalattal rendelkező, magasan kvalifikált oktatói kar biztosítja.

#9 A hallgatók munkáját modern számítógépes laborok és több ezer kötetes hagyományos, valamint digitális könyvtár támogatja.

#10 A folyamatosan bővülő képzési kínálatunk követi a legújabb IT trendeket.

ELTE diplomát nem csak a fővárosban lehet szerezni: szombathelyi kampuszunkon az ország egyik legsikeresebb duális gépészképzése várja az érdeklődőket a programtervező informatikus szak mellett. Itt minden lehetőség adott, hogy a kétféle tudás ötvözésével a digitális gyártástechnológia, Ipar 4.0 irányába specializálódj és megismerkedj a vezető regionális ipari szereplőkkel.

Tedd az első helyre Magyarország legjobb egyetemét, tanulj az ELTE IK-n informatikát! Ha #informatika, akkor a legjobbak között a helyed!

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500