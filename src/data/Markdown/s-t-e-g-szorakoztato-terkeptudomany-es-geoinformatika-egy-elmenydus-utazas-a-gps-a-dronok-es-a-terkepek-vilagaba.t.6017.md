# Source URL
https://www.inf.elte.hu/content/s-t-e-g-szorakoztato-terkeptudomany-es-geoinformatika-egy-elmenydus-utazas-a-gps-a-dronok-es-a-terkepek-vilagaba.t.6017

# S.T.É.G. – Szórakoztató Térképtudomány és Geoinformatika: Egy élménydús utazás a GPS, a drónok és a térképek világába
2025 tavaszán az ELTE Térképtudományi és Geoinformatikai Intézete különleges országjárásba kezdett: a S.T.É.G. – Szórakoztató Térképtudomány és Geoinformatika című roadshow célja, hogy a 7–8. osztályos diákokhoz közelebb hozza a térképészet és a geoinformatika világát – játékosan, élményalapú foglalkozásokon keresztül. A program az egész országot lefedi: nagyobb városokban és kisebb településeken is vendégeskedik, így egyre több fiatal ismerheti meg, hogyan működik a GPS, hogyan repül egy drón, vagy mire használjuk a térképeket a mai digitális világban.

### Mit tartogat a S.T.É.G.?
A 2–3 órás foglalkozás három fő részből áll, amely során a diákok kipróbálhatják, felfedezhetik és megtapasztalhatják, hogy mit is jelent a gyakorlatban a modern térképezés.

1. Küldetés GPS-szel

A foglalkozás első részében a diákok megtanulják, hogyan működik a GPS és miként használjuk a térinformatikában. Ezután mobiltelefonos „kincskeresésre” indulnak az iskola környékén: koordináták alapján kell különböző helyszíneket felkeresniük, ahol játékos feladatokat és kérdéseket kell megoldaniuk. Ez nemcsak szórakoztató, de észrevétlenül tanulnak is közben.

2. Drónok, távérzékelés és 3D modellek

A második szakaszban a diákok megismerik a drónos távérzékelés alapjait, a kamerák és szenzorok működését, valamint azt, hogyan lehet drónfelvételekből akár 3D-s terepmodellt is készíteni. A legizgalmasabb rész azonban az, amikor ők maguk is irányíthatnak kis tanulódrónokat egy akadálypályán! Természetesen szakképzett oktatók segítenek nekik ebben.

3. Földrajzkvíz – játssz és tanulj!

A záró felvonás egy interaktív földrajzkvíz, ahol nemcsak az elhangzottakra kérdezünk vissza, hanem új, érdekes térképészeti és geotudományos tudnivalókat is bemutatunk. A kvíz nem verseny, de az eredmények alapján pontszámokat számolunk.

És ez még nem minden...

A kitelepülések során az első három helyezett diák térképes ajándékcsomaggal térhet haza. A programon résztvevő diákok közül a legjobban teljesítő 30 fő meghívást kap egy országos döntőre, amelyet az ELTE Informatikai Karán rendezünk meg Budapesten, június 11-én. A döntő győztesei értékes tárgy- és élménynyereményekkel térhetnek haza, melyeket támogatóink, megvalósításban segítő partnereink ajánlanak fel.

A megvalósításban részt vevő kollégák:  Dr. Pál Márton (projektvezető), Hajdú Edina, Sárközy Zsófia és Dr. Ungvári Zsuzsanna.

A programot a Nemzeti Kulturális Alap Ismeretterjesztés és Környezetkultúra Kollégiuma támogatja.

### A roadshow támogatói, partnereink
A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500