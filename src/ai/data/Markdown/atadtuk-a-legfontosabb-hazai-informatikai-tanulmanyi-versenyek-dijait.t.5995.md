# Source URL
https://www.inf.elte.hu/content/atadtuk-a-legfontosabb-hazai-informatikai-tanulmanyi-versenyek-dijait.t.5995

# Átadtuk a legfontosabb hazai informatikai tanulmányi versenyek díjait
Három rangos hazai informatikai diákverseny közös díjátadóját tartottuk meg május 8-án az ELTE Informatikai Karán. Az első magyar középiskolai informatikatanár, piarista szerzetes nevét viselő Kovács Mihály Országos Grafikus Programozási Versenyen az algoritmikus gondolkodással ismerkedő diákok a Logo edukációs programozási nyelvben megoldandó feladatokban mérik össze tudásukat. A Nemes Tihamér Nemzetközi Programozási Verseny a fejlett algoritmikus gondolkodási készségeket igénylő programozási feladatokról, míg a Nemes Tihamér Országos Alkalmazói Tanulmányi Verseny az irodai alkalmazások használatáról szól.

A versenyeken a korcsoportok első tíz helyezettjét jutalmazták a szervezők, így a holtversenyekkel együtt közel 100 diák vehetett át oklevelet és egy-egy példányt stratégiai gondolkodást igénylő modern társasjátékokból az ELTE Informatikai Karon megrendezett díjátadón, az elismeréseket az ELTE Informatikai Karán Kozsik Tamás dékán és Horváth Gyula, a Neumann Társaság tehetséggondozásért felelős alelnöke adták át. (A feladatmegoldások és a részletes eredmények az NJSZT honlapján érhetők el.)

A rendezvényen a diákok informatikai gondolkodást igénylő feladatokat felvonultató akadályversenyen és kvízen is részt vehettek, illetve előadásokat hallgathattak meg a mesterséges intelligencia alkalmazási területeiről.

A versenyek lebonyolítását a Nemzeti Tehetség Program, a Kovács Mihály Országos Grafikus Programozási Verseny megvalósítását pedig a DEF IT Informatikai Zrt., az Intracomp Kft. és a Piarista Rend Magyar Tartománya is támogatta.

A díjátadón bejelentésre került, hogy a 40 éves Nemes Tihamér Nemzetközi Programozási Verseny a jövő évtől a versenyrendszert megalkotó és magát a versenyt a kezdetektől szervező Zsakó László nevét veszi fel. Mint Erdősné Dr. Németh Ágnes, az ELTE IK egyetemi adjunktusa, a  Neumann Társaság Tehetséggondozási Szakosztályának elnöke elmondta, a legnagyobb inspiráció a példakép felmutatása. (Zsakó László, az ELTE nyugalmazott egyetemi docense, az NJSZT Tehetséggondozási Szakosztály vezetője 2024 májusában hunyt el.)

"A kibernetika klasszikusairól, Kovács Mihályról és Nemes Tihamerről elnevezett versenyeink és a most már Zsakó László nevét viselő verseny is több ezer gyereket mozgatnak, okosítanak, élményt és fejlődést adnak nekik, szolgálva a tehetséggondozást" – tette hozzá Kozsik Tamás.

Horváth Gyula a díjátadón bejelentette, hogy a csaknem három évtizede futó ICDL képzési programjukba 2025 októberétől felveszik a mesterséges intelligenciát is, a nemzetközi tanúsítvánnyal pedig nemcsak széleskörű digitális készségeket, de számos hazai egyetemen plusz pontokat is szerezhetnek a felvételiző diákok.

A weboldalon „cookie”-kat („sütiket”) használunk, hogy biztonságos böngészés mellett a legjobb felhasználói élményt nyújthassuk látogatóinknak. A cookie-beállítások bármikor megváltoztathatók a böngésző beállításaiban. További információ

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500

© 2025 ELTE Informatikai Kar

Minden jog fenntartva.

1117 Budapest, Pázmány Péter sétány 1/C

Központi telefonszám: +36 1 372 2500